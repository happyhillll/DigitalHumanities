CCHN#천리대본 천예록#C000001#1/010/010/000#a#成廟朝 有一名宰 按節關西 關西自古 以佳麗地擅名 江山樓觀之勝 綺羅管絃之盛 甲于八方 風流豪士 宦遊才子 往往有爲一笑而留三年者
CCHN#천리대본 천예록#C000002#1/010/020/000#a1#妓籍中有小娥一人 名紫鸞 號玉簫仙 年纔巫峽 天賦艶質 絶世無雙 歌舞吹彈 無不精妙 加以才識穎悟 能解詩詞 第一香名 已振關西矣
CCHN#천리대본 천예록#C000003#1/010/030/000#a#時按使有兒郞 年亦十五 眉眼如畫 幼通經史 藻思敏捷 操筆成章 世以奇童許之 按使無他子女 只有一兒 而才又拔萃 鍾愛特立
CCHN#천리대본 천예록#C000004#1/020/010/000#a#按使適値懸孤之日 與賓僚置酒於秋香堂 大張妓樂 酒酣歎甚 乃命兒郞起舞 呼首妓 擇於童妓中一人 使之對舞 以爲戱笑之資 衆妓及營中上下 以紫鸞芳姿妙藝 可敵兒郞 又其年齒 適與同庚 遂使應命 一雙妙舞 嫋嫋如弱柳 翩翩若輕燕 坐上見者 莫不贊嘆 稱其奇絶 按使大悅 招紫鸞 命坐於床頭 饋以肴饌 復以錦綺 厚加賞賚 仍命以紫鸞 永定兒郞陪妓 以供進茶 磨墨之役 自是 恒不移左右 與之同 及數年之後 男女年長 遂相親昵 兩情俱惑 綢繆纒綿 不翅若鄭生之於李娃 張郞之於鶯鶯也
CCHN#천리대본 천예록#C000005#1/030/010/000#a1#按使秩滿 朝廷以其有惠政 復令仍任 凡六年而始解 臨其歸日 按使與夫人 深憂其子與紫鸞有難離之患 欲其棄去也 則慮其子相思而致疾也欲其率行也 則其子尙未聘娶 恐其有妨於名行也 取捨兩難 不能自斷 乃曰 此則當問於渠 而決之 召其子 而謂之曰 男子之好 父不得敎之於子 吾不能禁制焉 汝與紫鸞 情愛旣篤 似將難離 汝旣未娶 今若率畜 則恐有妨於婚姻 而但念男子一妾 世所多有 汝若眷戀不能忘 則雖有些所害 有不暇顧 當以汝意決之 汝今勿隱必陳也 生卽對曰 大人豈以子爲亂離一少妓 而或有相思致傷者耶 子雖以一時眼界繁華 有所眄睞 及今棄歸 有若弊屣夫 豈有眷眷不忘之理哉 幸大人勿復下慮也 按使與夫人 喜曰 我兒眞丈夫也
CCHN#천리대본 천예록#C000006#1/030/020/000#a#及其別也 鸞娘涕泣鳴咽 有不忍見 而生無所眷戀之色 一營上下僚屬褊裨見者 莫不嘆其俊異 蓋生與鸞 處五六年 未嘗有一日之分 故未知世間離別境界 能作快活之語 而輕其別焉
CCHN#천리대본 천예록#C000007#2/010/010/000#a#按使旣解監司 以大司憲還朝 生隨父母 歸京城 漸覺有思念鸞妓之情 而不敢形諸言面 時有監試之科 其父命生與朋友數人 做業於山寺 一日夜 諸友皆宿 而生寢不能寐 獨起徘徊於前庭 時當寒冬 雪月皎然 深山靜夜 萬籟俱寂 生望月懷人 情緖凄悲 思欲一見其面 不能自抑 有若喪性發狂者然
CCHN#천리대본 천예록#C000008#2/020/010/000#a1#是夜 夜半 遂自寺庭直向平壤 戴毛巾 服藍紬衣 穿革履 步屧而行 未及十餘里 足腫不能行 到村家 以革履換着藁鞋 棄其毛巾 得弊氈笠破邊者 蓋其頭 乞食於行旅 常多飢餒 寄宿於逆旅 徹夜寒冬 生以富貴家子弟 生長於膏梁綺紈之中 未嘗出門庭數步 猝然作千里徒步 蹣跚匍匐 行不得前 加以飢凍 兼極辛苦萬狀 衣破懸鶉 面貌瘦黑 殆若鬼形 間關寸進月餘 始得抵平壤
CCHN#천리대본 천예록#C000009#2/030/010/000#a1#直到妓家 鸞則不在 而獨其母在耳 見生不能識 生前自陳敍曰 吾卽前使道兒郞也 以不能忘汝女之故 千里徒步而來 汝女未知何往而不在耶 妓母聞之 而不悅曰 吾女爲新使道之子所寵愛 晝夜同處於山亭 不許暫出 未得歸家 今已數月矣 郎君雖遠來 相見無路 誠可恨也 漠然無迎接之意 生自念 爲鸞而來 鸞旣不可得見 其母之厭薄又如此 無處寄托 進退維谷
CCHN#천리대본 천예록#C000010#2/040/010/000#a#政爾躊躇之際 忽然記得其父在營之時 本府下吏某者 曾犯重罪 將至於死 而情不可怒 生獨愍憐 於定省之暇 周施救解 其父從生言而活之 生念 吾於此吏 有再生之恩 吾若往見 渠豈有數日之款乎 遂自妓家 轉訪吏家而投之 則吏亦初不知識 生言其名而告之 故吏大驚迎拜 灑掃正堂而處之 豊其飯饌而進之 住數日 生與吏 謀見鸞之策 吏良久曰 從容相接 誠無其路矣 若欲一者願見其面 則小吏願獻一策 郞君果能肯從否乎 生叩問之 吏曰 今玆雪後 營中掃雪之役 例以城內坊民分差 而小吏適當此任 今者 郎君若雜於役夫之中 擁箒掃雪於山亭 則鸞妓方在亭上 庶可見其面 不然 更無他道矣
CCHN#천리대본 천예록#C000011#2/040/020/000#a#生從其計 早朝與衆役夫 入山亭 携箒掃雪於前庭 巡使之子 方開窓倚坐 鸞妓在房 不得見矣 他役夫皆丁壯 掃雪甚健 生燭用箒齟齬 不及於他人 巡使之子 見而笑之 仍呼鸞妓 使觀之 鸞自房中 應命而出 立于前軒 生捲其氈笠 前過而仰見 鸞熟視良久 卽還入房中 而閉其門 從此不復出矣
CCHN#천리대본 천예록#C000012#2/040/030/000#a1#生遂撫然怊悵而歸于吏舍
CCHN#천리대본 천예록#C000013#2/050/010/000#a1#鸞素明慧 一見知其爲生也 默坐而垂淚 巡使之子 怪而問之 鸞初靳而不言 再三苦問之 始乃曰 奴賤人也 郎君誤加寵愛 夜共錦衾 晝同綺饌 不許妓暫時還家 今已數月矣 於妓榮幸極矣 奴豈復有一毫怨尤之心哉 第奴家貧老母 每富父亡之日 小妓在家 乞貸營辦 備得數器之祭以過 而今旣牢鎖此中 明日適是父忌 老母獨在 相應闕奠一器飯 故忽然念此 自爾悲泣 夫豈有他故哉 巡使之子 蠱惑已久 聞鸞之言 信而不疑 惻然傷之曰審若此! 何不早言 卽盛具祭需與鸞 使之行祭於家中而來
CCHN#천리대본 천예록#C000014#2/050/020/000#a1#鸞顚倒還家 謂其母曰吾知前使道之子某郎君來矣 意謂必在吾家 今不在焉 未知何往 其母曰某郎君 果爲見汝徒步而來  某日到家 而汝旣在營 無由相會 吾以此語之 卽自去耳 吾不知其何往也 鸞呼泣而責母曰 此非人理所可忍爲 而母何以忍爲之耶 吾與此郎君 年旣同庚而十二歲 當壽宴獻舞之日 一營上下 擧吾而爲對 雖曰由人 而實是天作之配 此吾之不可背者一也 自是以來 未嘗一日離其左右 以至於長成 仍而有私焉 則相愛之情 相得之樂 求之古今 絶無比矣 郎雖有忘於妾 妾抵死而難忘焉 此吾之不可背者二也 前使道以吾謂爲愛子之婦 不以賤微而有間焉 撫恤之深 賜賚之厚 恩徳如天 世所罕有 此吾之不可背者三也 箕城地當孔道 縉紳貴流 往來如織 吾見人多矣 器稟之英秀 才華之敏贍 未有如此郎者 吾素有絲蘿托從之意 此吾之不可背者四也 郞雖棄吾 吾不可負 而吾無狀 不能以死自守 爲威勢所脅制 今復獻媚於新人郎君 何有於無行之一賤物 而不遠千里徒步而來 此吾之不可背者五也 非徒此也 郎君是何等貴人 而爲一賤娼 顚頓狼狽而至 則在我之道 何忍恝視 吾雖不在 母氏獨不思前日眷恤之情贈遺之恩 而不進一器飯 以留之耶 此非人理所忍爲 而吾母忍爲之 吾安得不自痛耶
CCHN#천리대본 천예록#C000015#2/050/030/000#a#呼泣良久 仍靜而思之曰此域中 郎君無可住之處 必在某吏之家 卽起走往吏家 郞果在矣 相携涕泣而已 更不能交—語 仍要還其家 盛備酒肴以進
CCHN#천리대본 천예록#C000016#2/060/010/000#a1#逮夜 鸞謂生曰 明日則復難相見 將若之何 兩人遂密議 定爲逃計 鸞出其衣笥錦繡衣裳 盡去其綿 又出若干金珠叙佩等輕寶 裹以二袱 夜深 乘其母睡熟 兩相負戴 潛逃以去
CCHN#천리대본 천예록#C000017#2/060/020/000#a#轉入陽德 孟山深峽之中 寄托於村氓之家 初爲其傭賃 生不能鄙事 鸞工於織紝針繕 以糊其口 稍久 仍結數間茅舍於村中以居 鸞勤於女工 晝夜不懈 且時賣所賚衣裳叙佩 以供喫着 能使不致乏絶 鸞又能善處隣里 俱得其歎心 四隣之人 見新寓貧窮 莫不憐而賙救 遂得安巢焉
CCHN#천리대본 천예록#C000018#2/060/030/000#a#生之諸友 初與共棲山寺者 朝起不見生 衆大駭 卽與僧徒 窮搜四山 終不得 遂報于其家 其家震驚 多發奴僕 遍覓於近寺 數十里累日 竟絶聲響 皆言 ‘若非爲妖狐所迷而不死 則必爲猛虎所囕食’ 乃發喪 招魂虛葬焉 巡使之子 旣失鸞 使庶尹囚其母及族屬 以求之 閱月不得 而乃止
CCHN#천리대본 천예록#C000019#3/010/010/000#a#鸞與生 已得奠居 乃謂生曰君以宰相家獨子 惑於一娼妓 棄父母 逃竄於窮裔山谷之間 其存其沒 家莫聞知 不孝大矣 行檢掃地 今不可終老於此 又不可抗顔歸家 君將何以自處乎 生泫然曰 : 吾亦憂之 罔知所以爲計耳 鸞曰只有一策 粗足蓋覆舊累 濯磨新效 上可以復事乎親 下可以自立於世 君能行之否 生問何策 鸞曰  唯有擢科 提名一路耳  不待盡言 而君可以喩矣 生大喜曰娘之爲我計 可謂至矣 顧安所得書而讀之乎 鸞曰 君勿憂 妾當爲君圖之
CCHN#천리대본 천예록#C000020#3/010/020/000#a#自是 鸞言于四隣 不計價購書 而窮山僻村 久未得書 一日 忽有行商過去者 持一卷書以賣 村人 爲其塗壁欲買 鸞得之以示生 乃東方近代表箋科製 而細書成文 冊大如斗 殆數千首 生見之喜曰 此一卷 足矣 鸞卽買取付生
CCHN#천리대본 천예록#C000021#3/010/030/000#a#生自得此書 誦讀不輟 夜則明一燈 生讀書于左 鷥繰絲于右 分光做業 生或少懈 則鸞輒怒誚 責以勉之 如是者三年 生文才素高 詞華驟長 駢儷藻思 輪囷滿腹 下筆成章 贍麗絶倫 科第可以摘髭矣
CCHN#천리대본 천예록#C000022#3/020/010/000#a#適聞國有謁聖大科 鷥遂具糧辦裝 令生赴擧 生徒步上京 入泮宮試場 御駕親臨 出表題矣 生一揮 而就思若湧泉 卽自手寫 呈納而出 及出榜之際 上命坼封於御座前 生爲第一矣
CCHN#천리대본 천예록#C000023#3/020/020/000#a#時生之父 以吏判 方入侍榻前 上招謂之曰今此壯元者 似是卿之 子 而但其父職 以大司憲書之 是何故也仍命以試紙示之 生父見之 離床涕泣而對曰此乃臣之子也 三年前 與友讀書于山寺 一曰夜 忽然失之 終莫能得 意此必死於猛獸 故虛葬持服 今已闋服矣 臣無他子女 只有此一兒 而才品頗俊秀 意外見失 悼傷之情 至今如一日 今見試紙 果是渠之手筆也 當失去之時 臣職叨都憲 故相應以此書之 而實未知渠三年在何處 今赴此試也
CCHN#천리대본 천예록#C000024#3/030/010/000#a#上聞而異之 卽命召生引見 生於放榜之前 以儒生巾服人對 是日瓶麵 莫不灑纖色者
CCHN#천리대본 천예록#C000025#3/030/020/000#a#上親問 ‘其自山寺緣 何出去 三年留住何處’等 因生離席頓首曰臣無狀 棄親逃竄 得罪人倫 願伏重罪 上日君父之前 不可有隱 雖有過失 吾不罪汝 汝其悉陳也 生卽以前後事跡 備細陳達 左右諸臣聞者 莫不傾耳聳聽者 上深加歎異
CCHN#천리대본 천예록#C000026#3/030/030/000#x#
CCHN#천리대본 천예록#C000027#3/040/010/000#a#下敎于生之父曰卿之子 今旣悔過勤業 策名立朝 男子少年 暫爲女色所迷 不足深尤 盡赦前罪 更責後效至於紫鸞 能與之逃匿山中 其事已奇 而又能設策補過 買書勸勉 其志可嘉 不可以官妓以賤之 其令此子 勿更娶妻 陛鸞爲正室 所生之子 竝通淸顯 勿有所拘 可也
CCHN#천리대본 천예록#C000028#3/040/020/000#a1#仍賜唱榜 生之父於御前 得其子 頭戴桂花 馬上張樂歸家 闔門皆驚悲喜交極焉 生之父母 因上命具輪輿 迎紫鷥而歸 盛設宴會 配爲正室
CCHN#천리대본 천예록#C000029#3/050/010/000#a#其後 生官至宰列 夫妻偕老 有子二人 亦皆登科顯榮
CCHN#천리대본 천예록#C000030#3/050/020/000#a1#生家迎鸞於孟山之日 生以壯元 故直出六品 拜兵曹佐郞 鸞以佐郞室內 乘轎上京 至今孟山之人 名其所居之村 爲佐郞村云
